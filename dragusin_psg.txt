Radu Dragușin a primit o ofertă de la PSG și ar putea pleca de la Tottenham. Fundașul echipei naționale este dorit de Luis Enrique la echipa din Paris, scrie Fichajes, una dintre cele mai renumite publicații sportive din lume.

Mai mult, potrivit sursei citate, fundașul central, în vârstă de 22 de ani, ar putea fi cumpărat de PSG pentru 50 de milioane de euro. Dacă transferul se va concretiza, ar deveni cel mai scump jucător român din istorie.

Interesul pentru Dragușin vine după ce acesta a profitat de accidentările colegilor lui și a fost titular în majoritatea partidelor din actualul sezon de Premier League.

Dragușin joacă la Tottenham de un an. A adunat 32 de meciuri pentru echipa din Londra. În cariera sa a mai jucat în Italia, la Genoa, Juventus, Sampdoria și Salernitana. Pentru naționala României a adunat 26 de selecții și un gol.
