FCSB a câștigat meciul cu Qarabag, din etapa a 7-a a grupei principale din UEFA Europa League.

Gazdele au deschis rapid scorul, în secunda 57, prin golul lui Leandro Andrade, care a trecut cu ușurință de fundașii Ngezana și Dawa.

Replica FCSB-ului a venit șase minute mai târziu, prin golul căpitanului Adrian Șut, care a înscris cu o lovitură de cap de la 6 metri, în urma unui corner executat de Florin Tănase.

Scorul s-a schimbat din nou în minutul 41, când Qarabag a revenit în avantaj după ce fundașul stânga Jafarguliyev a centrat puternic în fața porții, iar mingea s-a lovit de Dawa și a intrat în propria poartă.

Egalitatea a fost restabilită în prelungirile primei reprize de David Miculescu, care a reluat din prima, sub bara transversală, după un duel câștigat de Adrian Șut.

În minutul 73, FCSB a preluat conducerea, Adrian Șut a marcând din nou. Mijlocașul a câștigat un duel aerian cu Akhundzade și a trimis balonul în plasă, cu capul.

În urma acestei victorii, șansele pentru o calificare directă în optimile competiției cresc. FCSB o va întâlni pe Manchester United în ultima etapă a fazei grupelor principale.

Partida cu englezii va avea loc pe 30 ianuarie, de la ora 22:00, pe Arena Națională.
